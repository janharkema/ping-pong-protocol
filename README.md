# PingPongProtocol Devhouse Spindle

Dit document kan opgevat worden als satire, desalniettemin zijn geldend alle regels welke zij bevat.

## Huishoudelijk reglement & gedragscode tischtennis – Spindle

### Huishoudelijk reglement

#### Artikel 1, algemene bepalingen

- De tischtennis­spelersgroep genaamd Devhouse Spindle, hierna te noemen “de vereniging” is niet bij notariële akte opgericht, maar dankt haar bestaansrecht aan het simpele feit ‘omdat’.
- Het huishoudelijk reglement is van toepassing in onverbrekelijke samenhang met de gedragscode van de vereniging.

#### Artikel 2, leden

1. De vereniging bestaat uit:
a. jeugdleden
b. senioren
c. leden van verdienste
2. Jeugdleden zijn alle leden jonger dan, of even oud als Allard Stijnman, supernerd.
3. Senioren zijn alle overige leden.

#### Artikel 3, leden van verdienste

1. Leden van verdienste zijn zij, die wegens bijzondere verdiensten jegens de vereniging door de gemeenschappelijke opinie als zodanig worden beschouwd.
2. Op leden van verdienste rusten verplichtingen, te weten natuurlijk toekomende taken in het kader van geschillenbeslechting. Verder hebben zij alle rechten gelijk aan die van de leden.
3. In geen geval kunnen spelers van Voys B.V. en/ofd Voys BVBA verheven worden tot leden van verdienste.

#### Artikel 4, tijden

Er wordt door de vereniging in beginsel getafeltennist op de hierna te noemen tijdstippen.

1. Op maandagen, woensdagen en vrijdagen van 12:15 tot 12:45.
2. Op dinsdagen en donderdagen van 12:45 tot 13:15.

#### Artikel 5, wijziging van het huishoudelijk reglement

1. Het huishoudelijk reglement kan slechts gewijzigd worden door een besluit van de algemene ledenvergadering, waartoe werd opgeroepen met de mededeling dat aldaar wijziging van het huishoudelijk reglement zal worden voorgesteld. De termijn voor oproeping tot een zodanige vergadering moet tenminste 3 minuten bedragen.
2. Een besluit tot wijziging van het huishoudelijk reglement behoeft tenminste 2/3 van de uitgebrachte geldige stemmen.

#### Artikel 6, slotbepalingen

1. Ieder lid en verenigingsorgaan heeft zich te houden aan de bepalingen van dit reglement.
2. Na vaststelling van het reglement wordt niet overgegaan tot bekendmaking. Op ieder lid rust de verantwoordelijkheid kennis te nemen van de bepalingen van dit reglement. Dit huishoudelijk reglement en alle navolgende wijzigingen van dit reglement treden direct na vaststelling in werking.

### Gedragscode

Sporten en seksuele intimidatie. Ze zouden geen enkele relatie met elkaar moeten hebben. Maar het tegendeel is waar. Nog steeds vinden er binnen de sportwereld incidenten plaats variërend van seksueel getinte opmerkingen tot ongewenst lichamelijk contact.

NOC*NSF heeft in samenwerking met de sportbonden een toolkit Beleid Seksuele Intimidatie ontwikkeld. De toolkit ondersteunt Devhouse Spindle in de uitvoering van een sociaal veiligheidsbeleid, of te wel om seksuele intimidatie te voorkomen.

### VertrouwensContactPersoon

De rol van Vertrouwens Contact Persoon (VCP) is in het leven geroepen om een eerste aanspreekpunt te hebben. De VCP is op de hoogte van de mogelijkheden die er zijn om hulp te krijgen. Daarnaast adviseren en stimuleren ze hun sportomgeving om preventieve maatregelen te nemen. VCP­ers hebben een dubbele taak: de weg wijzen wanneer er vragen zijn en meedenken over preventie. Zij fungeren als eerste opvang voor leden met een klacht. 

Binnen Devhouse Spindle is Bob Voorneveld aangewezen als zijnde VCP’er.

De gedragsregels zijn richtlijnen opgesteld voor zowel de leden als bezoekers van de vereniging. Naleving van de gedragsregels wordt gestimuleerd en bemoedigd doch gelden niet onvoorwaardelijk. Daarnaast heeft ieder lid van Devhouse Spindle een voorbeeldfunctie in woord en gebaar.


### Algemene gedragsregels

* Je levert een positieve bijdrage aan het zo goed mogelijk functioneren van je team. Je wilt graag winnen, ten koste van alles.
* Het consumeren van alcoholische dranken op de sportlocatie wordt gestimuleerd, met name op elke laatste vrijdag van de maand.
* Bij elke sportactiviteit met drie of meer participanten geldt het meebrengen van minimaal drie speelballen.
* Pascal Touset dient niet op zijn linkerzijde aangespeeld te worden, dit ter bescherming van de eigenwaarde. Immers, deze slagen worden altijd teruggespeeld.

### Geoorloofd en bevorderd zijn de volgende tactieken:

Probeer u echter te beperken tot de tactieken opgenomen in deze gedragscode.

#### Misleiden

Het idee scheppen dat je nog in het spel zit terwijl je in werkelijkheid af bent, om zo de persoon na je te misleiden om de bal niet terug te slaan.

#### Twee ballen opgeslagen
Hierbij dient minimaal één bal teruggeslagen te worden om de return op de opslag geldend te laten zijn.

#### Schuin opslaan
Schuin opslaan is net als recht opslaan toegestaan. Bij dubbelspel is slechts schuin opslaan mogelijk. 

#### Voor een ander opslaan (met het roepen van het woord ‘opgeslagen’)
Toegestaan en bevorderd. 

#### Hand in the sack play (voornamelijk op pizzasessie­dagen)
Nader uit te werken

#### Unaniem “WOW!?” regel (ook wel de Pascal­norm)
Bij een unanieme WOW!? blijft de speler in het spel ook als de return van de slag binnen andere tafeltennisregelementen als niet geldend worden bestempeld. 
